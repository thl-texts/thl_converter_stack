<?xml version='1.0' encoding='utf-8'?>
<!DOCTYPE TEI.2 SYSTEM "http://texts.thlib.org/cocoon/texts/catalogs/xtib3.dtd">
<TEI.2>
	<teiHeader lang="eng">
		<fileDesc>
			<titleStmt>
				<title lang="tib" n="main">ཐེག་པའི་མཆོག་རིན་པོ་ཆེའི་མཛོད།</title>
				<title lang="tib" n="cover">ཐེག་པའི་མཆོག་རིན་པོ་ཆེའི་མཛོད།</title>
				<title lang="san" rend="script:deva"><!--Title San--></title>
				<title lang="san" n="cover" rend="script:tib"><!--Cover Title San in Tib--></title>
				<title lang="san" n="cover" rend="script:lanydza"><!--Cover Title San in Lanydza--></title>
				<title lang="tib" n="spine"/>
				<title lang="tib" n="margin"/>
				<author>ཀློང་ཆེན་རབ་འབྱམས་པ།</author>
			</titleStmt>
			<publicationStmt n="digital-file">
				<respStmt n="creation">
					<resp>Creator</resp>
					<name n="agent"/>
					<date n="start"/>
					<date n="end"/>
					<name type="place"><geogName>Lhasa Input Center</geogName></name>
				</respStmt>
				<respStmt n="proofing">
					<resp>Proofer</resp>
					<name n="agent">Tsering Gyurme, and then Tibet U.</name>
					<date n="start"/>
					<date n="end">2010</date>
					<name type="place"><geogName/></name>
				</respStmt>
				<respStmt n="proofing">
					<resp>Second Proofer</resp>
					<name n="agent"><!--Name of Proofreader2--></name>
					<date n="start"><!--Date Proofreading2 Began--></date>
					<date n="end"><!--Date Proofreading2 Finished--></date>
					<name type="place"><geogName><!--Place of Proofreading2--></geogName></name>
				</respStmt>
				<respStmt n="markup">
					<resp>Markup</resp>
					<name n="agent">Chris Hatchell</name>
					<date n="start">2005-07-01</date>
					<date n="end">2008-03-25</date>
					<name type="place"><geogName>Charlottesville, VA</geogName></name>
				</respStmt>
				<respStmt n="markup">
					<resp>Second Markup</resp>
					<name n="agent"><!--Name of Markup-er2--></name>
					<date n="start"><!--Date Markup2 Began--></date>
					<date n="end"><!--Date Markup2 Finished--></date>
					<name type="place"><geogName><!--Place of Markup2--></geogName></name>
				</respStmt>
				<respStmt n="conversion">
					<resp>Conversion</resp>
					<name n="agent"/>
					<date n="start"/>
					<date n="end"/>
					<name type="place"><geogName/></name>
				</respStmt>
				<publisher id="thdl"> 
					<orgName>Tibetan &amp; Himalayan Library</orgName>
					<address>
						<addrLine rend="url">http://www.thlib.org/</addrLine>
					</address>
				</publisher>
				<pubPlace>
					<orgName type="university">University of Virginia</orgName>
					<placeName>
						<settlement type="city">Charlottesville</settlement> 
						<region type="state">Virginia</region> 
						<num type="zipcode">22904</num> 
					</placeName> 
				</pubPlace>
				<date>2020-12-03</date>
			</publicationStmt>
			<sourceDesc>
				<!-- Cover page full contents -->
				<p n="cover-page" lang="tib">ཐེག་པའི་མཆོག་རིན་པོ་ཆེའི་མཛོད་བཞུགས་སྷོ།། ས་དྷུ་དྲི་ཤྱ་ཧོ།། དགེའོ།།</p>
				<!--The Bibliographic Information of the Original Text or Journal if from a print publication-->
				<biblFull n="original">
					<titleStmt n="collection">
						<title lang="tib">མཛོད་བདུན།</title>
					</titleStmt>
					<extent> 
						<num n="vol">1
							<rs type="vol-letter" lang="tib"><!--Volume Letter--></rs></num> 
						<num type="page-range"/> 
						<num type="total-pages">1-697, 1-601 (chapters 1-25)</num> </extent>
					<publicationStmt>
						<publisher>a ’dzom chos sgar</publisher>
						<pubPlace>dkar mdzes bod rigs rang skyong khul, dpal yul rdzong, a 'dzom chos sgar</pubPlace>
						<date/>
						<idno type="isbn"/>
						<idno type="call-number"/>
						<idno type="other"/>
					</publicationStmt>
				</biblFull>
				<p n="problems">See JIRA</p>
			</sourceDesc>
		</fileDesc>
		<profileDesc>
			<langUsage>
				<language id="ara">Arabic</language>
				<language id="bur">Burmese</language>
				<language id="chi">Chinese</language>
				<language id="dzo">Dzongkha</language>
				<language id="eng">English</language>
				<language id="fre">French</language>
				<language id="ger">German</language>
				<language id="hin">Hindi</language>
				<language id="ind">Indonesian</language>
				<language id="ita">Italian</language>
				<language id="jpn">Japanese</language>
				<language id="kor">Korean</language>
				<language id="lao">Lao</language>
				<language id="lat">Latin</language>
				<language id="mal">Malayalam</language>
				<language id="mnc">Manchu</language>
				<language id="mon">Mongolian</language>
				<language id="nxq">Naxi</language>
				<language id="nep">Nepali</language>
				<language id="non-tib">Non-Tibetan Language</language>
				<language id="pli">Pali</language>
				<language id="pan">Panjabi</language>
				<language id="per">Persian</language>
				<language id="pol">Polish</language>
				<language id="rus">Russian</language>
				<language id="san">Sanskrit</language>
				<language id="sin">Sinhala</language>
				<language id="spa">Spanish</language>
				<language id="tam">Tamil</language>
				<language id="tel">Telugu</language>
				<language id="tha">Thai</language>
				<language id="tib">Tibetan</language>
				<language id="tur">Turkish</language>
				<language id="urd">Urdu</language>
				<language id="vie">Vietnamese</language>
			</langUsage>
		</profileDesc>
	</teiHeader>
	<text>
	<body><head><num>2</num> གཞུང་།</head><div n="1"><head><num>2.1</num> བྱུང་ཚུལ་གཏན་ལ་དབབ་པ་སྟེ་རིམ་ཁང་དང་པོ།</head><p><note type="footnote"> Is this in fact where the chapter 1 starts? I wanted to make sure that the above sngon brjod isn’t actually part of Chapter 1.</note><rs type="sabcad">དེ་ལྟར་གསང་བ་རྒྱལ་པོའི་མཛོད་ལས། གདོད་མའི་མགོན་པོ་མངོན་པར་བྱང་ཆུབ་ནས་ཞིང་ཁམས་ཇི་ལྟར་བཀོད་པའི་ཚུལ་རྒྱ་མཚོ་དང༌། ཞིང་འདིར་རྡོ་རྗེ་འཆང་གི་རྣམ་པར་འཕྲུལ་པས་ཞི་བ་བརྙེས་པའི་ཚུལ་དང༌། </rs><milestone unit="page" n="3b" ed="My"></milestone><rs type="sabcad">སྤྲུལ་པའི་སྐུ་སྤྲོས་པས་ཆོས་ཀྱི་འཁོར་ལོ་བསྐོར་བའི་ཚུལ་ལས། </rs></p><div n="2"><head><num>2.1.1</num> གདོད་མའི་མགོན་པོ་མངོན་པར་བྱང་ཆུབ་ནས་ཞིང་ཁམས་ཇི་ལྟར་བཀོད་པའི་ཚུལ་རྒྱ་མཚོ།</head><p><rs type="sabcad">དང་པོ་ནི་</rs>འཁོར་བ་དང་མྱ་ངན་ལས་འདས་པ་གང་དུའང་མ་ཕྱེ་མི་འབྱེད་འབྱེད་པ་མེད་པ་ཀུན་གྱི་སྔོན་རོལ་དུ། མངའ་དབང་རྫོགས་པའི་སྟོན་པ་ཀུན་ཏུ་བཟང་པོ་ཉིད། དབྱིངས་རང་བྱུང་གི་ཡེ་ཤེས་བདེ་བར་གཤེགས་པའི་སྙིང་པོ་གདོད་མའི་གཞི་ལས་གཞི་སྣང་དུ་ཤར་ཏེ། གཞི་ལས་འཕགས་པའི་སྐད་ཅིག་ལ་རང་སྣང་དུ་ངོ་ཤེས་པས་རང་བྱུང་གི་ཆོས་གསུམ་གྱིས་ལྷུན་གྲུབ་རིན་པོ་ཆེའི་སྦུབས། གདོད་མའི་ཟད་ས་ཀ་<milestone unit="page" n="7" ed="Ad"></milestone>དག་ཆེན་པོ། གཞོན་ནུ་བུམ་པ་སྐུའི་ཞིང་ལ་བཙན་ས་ཟིན་ཏེ། སྤངས་རྟོགས་ཀྱི་ཡོན་ཏན་མཐར་ཕྱིན་ནས་ཆོས་ཀྱི་སྐུའི་རང་བཞིན་དུ་སངས་རྒྱས་ཏེ་ནང་གསལ་དུ་བཞུགས་སོ། །དེའི་རྩལ་ལམ་བྱིན་རླབས་ལས་ཡེ་ཤེས་ལྔས་གདལ་བའི་ཞིང་ཁམས་རང་སྣང་ལྷུན་གྲུབ་སྟུག་པོ་བཀོད་པའི་དཀྱིལ་འཁོར་ནམ་མཁའི་མཐས་ཀླས་པ་རིགས་ལྔ་སོ་སོར་རང་སྣང་དུ་བཀོད་དེ་གདུལ་བྱའི་ཡུལ་ལས་འདས་པར་བཞུགས་སོ། །</p><p>དེ་ནས་རིང་ཞིག་ན་གདོད་མའི་གཞི་ལས་གཞི་སྣང་དུ་ཤར་བའི་རྩལ་ལས་འགྲོ་བ་རྨི་ལམ་དང་འདྲ་བ་འཁྲུལ་རྒྱུ་མེད་བཞིན་དུ་འཁྲུལ་པ་ལྟར་སྣང་བ་རྣམས་གཡོ་བར་གཟིགས་ནས། བརྩེ་བའི་ཐུགས་རྗེ་སྐྱེས་ཏེ་འགྲོ་བའི་དོན་དུ་ཞིང་ཁམས་རྣམ་པར་བཀོད་པ་ནི། རང་སྣང་ལོངས་སྤྱོད་རྫོགས་པ་སྐུའི་སྣང་ཆ་ལས་རིགས་ལྔའི་རྒྱལ་བ་གང་ཆེན་མཚོའི་སྐུ་ནམ་མཁའི་མཐའ་ཀླས་པར་བཀོད་པ་རྣམས་ཀྱི། ཕྱག་རྒྱ་རིན་པོ་ཆེའི་འཁོར་ལོ་དང༌། རྡོ་རྗེ་དང༌། ནོར་བུ་དང༌། པདྨ་དང༌། རྒྱ་གྲམ་དུ་སྣང་བའི་ཁོང་གསེང་ལས་<app><lem wit="">པད་མ་</lem><rdg wit="Nd">པདྨ་</rdg></app>འཁྲུངས་པའི་སྟེང་གི་ཆ་ལ་ཞིང་ཁམས་ཉི་ཤུ་རྩ་ལྔ་དང༌། བ་སྤུའི་ཁུང་རྣམས་ལས་སྤོས་ཆུའི་རྒྱུན་གང་ཆེན་མཚོ་འབབ་པའི་དབྱིངས་ན། ས་དང༌། ཆུ་དང༌། <milestone unit="page" n="6" ed="Dg"></milestone>མེ་དང༌། རླུང་གི་རྡུལ་ཕྲ་བ་སྙེད་ཇི་སྙེད་པའི་གོ་ཐམས་ཅད་ན། སངས་རྒྱས་ཀྱི་བྱིན་གྱིས་བརླབས་དང༌། འགྲོ་བའི་<milestone unit="page" n="4a" ed="My"></milestone>ལས་ཀྱི་ཞིང་ཁམས་ཐ་དད་པ། ཟླུམ་པོ་དང༌། གྲུ་བཞི་<milestone unit="page" n="8" ed="Ad"></milestone>པ་དང༌། ནར་མོ་དང༌། ཟླ་གམ་ལ་སོགས་པ་གཟུགས་དང་བཀོད་པ་ཚད་མེད་བསམ་གྱིས་མི་ཁྱབ་པ་སྣང་བར་མཛད་པ་ནི། ནམ་མཁས་གང་དུ་ཁྱབ་པ་དེ་ཙམ་དུ་སྐུ་དང༌། གསུང་དང༌། ཐུགས་དང༌། ཡོན་ཏན་དང༌། འཕྲིན་ལས་དང༌། དེ་དག་ལས་ཤར་བའི་ཞིང་ཁམས་ཀྱིས་ཁྱབ་པར་མཛད་ནས། རྟག་པ་རྒྱུན་གྱི་འཁོར་མོར་འགྲོ་བའི་དོན་མཛད་པ་ནི། ཐོག་མའི་ཀུན་ཏུ་བཟང་པོ་གཅིག་གི་གདུལ་ཞིང་དང་མཛད་པ་ཡིན་ཏེ། ཆོས་ཀྱི་དབྱིངས་དང་ནམ་མཁའི་ཁམས་ལྟར་རྒྱ་ཆེ་ཞིང༌། ཐོག་མའི་དུས་འདི་ཙམ་ཞིག་ནས་བྱུང་ངོ་ཞེས་ལོ་དང་བསྐལ་བ་ཞིང་གི་རྡུལ་རྒྱ་མཚོས་དཔག་པར་མི་ནུས་ཤིང༌། མཐར་གྱིས་མཛད་པ་འདི་ཙམ་ན་རྫོགས་སོ་ཞེས་ཕྱི་མའི་མཐའ་གཞལ་བར་མི་ནུས་པས། མི་གཡོ་ལྷུན་གྲུབ་ཆེན་པོའི་ཞིང་ཁམས་རྒྱ་མཚོའི་སྙིང་པོ་ཅན་ན། རང་བཞིན་ལྷུན་གྱིས་གྲུབ་པའི་སངས་རྒྱས་འཁོར་འདས་ཀུན་<app><lem wit="">གྱིས་</lem><rdg wit="Nd">གྱི་</rdg></app>བླ་མ་ཐོག་མ་མེད་པའི་དུས་སུ་བྱོན་ནས། སྐུ་གསུམ་གྱི་སྣང་བ་ལ་ཞིང་ཁམས་མི་འདྲ་བ་གསུམ་དུ་བཀོད་པ་ནི། ཆོས་ཀྱི་སྐུའི་དུས་ན། འོད་གསལ་རྡོ་རྗེ་སྙིང་པོའི་ཞིང་ཁམས་ཞེས་བྱ། རང་སྣང་ལོངས་སྤྱོད་རྫོགས་པ་སྐུའི་དུས་ན་ཚངས་པ་རྔ་སྒྲའི་ཞིང་ཁམས་ཞེས་བྱ། སྤྲུལ་པ་སྐུའི་དུས་ན་ཚངས་ཆེན་གྱི་བསྐལ་པའམ་ཞིང་ཁམས་ཞེས་བྱའོ། །</p><p>འདིའི་གོ་ན་ཀུན་ཏུ་བཟང་པོ་ཉིད་ཀྱིས་སྤྲུལ་པའི་སངས་རྒྱས་དང༌། དེས་བྱིན་གྱིས་བརླབས་པས་སངས་རྒྱས་པའི་སྟོན་པ་དུས་<milestone unit="page" n="9" ed="Ad"></milestone>གསུམ་དུ་གཤེགས་པ་རྣམས་དང༌། སེམས་ཅན་གྱི་ཁམས་ཐམས་ཅད་ཡོད་དེ། གདུལ་ཞིང་ཤིན་ཏུ་རྒྱ་ཆེ་བ་ཉིད་དོ། །དེའང་ས་ཆུ་མེ་རླུང་ནམ་མཁས་གར་ཁྱབ་ཐམས་ཅད་ཚངས་ཆེན་གྱི་བསྐལ་པའི་ཁོངས་སུ་འདུ་ལ། དེ་ན་སེམས་ཅན་གྱི་འཁྲུལ་སྣང་ལ་རྡུལ་ཕྲན་རེའི་གོ་ནའང་ཞིང་ཁམས་གྲངས་མེད་ཚད་ལས་འདས་པ་སྣང་བ་ན། ལས་<milestone unit="page" n="4b" ed="My"></milestone>དག་པའི་སྣང་བ་ལ་སངས་རྒྱས་ཀྱི་མཛད་པ་<milestone unit="page" n="7" ed="Dg"></milestone>ཆེན་པོ་སྣ་ཚོགས་སུ་སྣང་ཞིང༌། སླར་མྱ་ངན་ལས་འདས་པ་དང༌། བསྟན་པ་གནས་པ་དང༌། ལམ་བསྒྲུབ་པ་ལ་སོགས་པ་མཐོ་རིས་དང་ཐར་པའི་བདེ་འབྲས་སྤྱོད་ལ། མ་དག་པ་རྣམས་ལ་བསྟན་པ་ནུབ་པ་དང༌། ངན་སོང་དུ་སྣང་བ་དང༌། །སྐལ་པ་འཇིག་པ་ལ་སོགས་པ་བདེ་སྡུག་གི་སྣང་བ་སྣ་ཚོགས་ལ་སྤྱོད་པ་ནི། རྨི་ལམ་ལྟ་བུའོ། །དེ་ལྟར་རྡུལ་ཕྲན་རེའི་གོ་ནའང་རི་དང་གླིང་ལ་སོགས་པའི་ཞིང་ཁམས་ཆེན་པོར་སྣང་བ་ནི། འགྲོ་བའི་འཁྲུལ་སྣང་སྟེ་དོན་ལ་མེད་པ་གསལ་སྣང་ཡིན་པས་འཐད་པ་ཡིན་ནོ། །ཇི་སྐད་དུ། <title level="m" type="external">འཕགས་པ་ཏིང་ངེ་འཛིན་རྒྱལ་པོའི་མདོ་</title>ལས། </p><quote><lg><l>སྐྲ་རྩེའི་ཁྱོན་ལའང་སངས་རྒྱས་མང་པོ་ནི། །</l><l><app><lem wit="">གྷ་གྷའི་</lem><rdg wit="Nd">གངྒཱའི་</rdg></app>ཀླུང་གི་བྱེ་མ་ཅི་ཡོད་སྙེད། །</l><l>རྒྱལ་བ་དེ་དག་ཞིང་ཡང་དེ་སྙེད་དེ། །</l><l>དེ་དག་མཚན་ཉིད་མི་འདྲ་བསྐལ་མི་མཉམ། །</l></lg><lg><l>སྐྲ་ཡི་ཁྱོན་ལ་འགྲོ་བ་ལྔ་རྣམས་ཏེ། །</l><l>སེམས་ཅན་དམྱལ་དང་དུད་འགྲོའི་འགྲོ་བ་དང༌། །</l><l>གཤིན་རྗེའི་འཇིག་རྟེན་ལྷ་དང་མི་<milestone unit="page" n="10" ed="Ad"></milestone>རྣམས་བཞུགས། །</l><l>འདྲེས་པ་མེད་ཅིང་གནོད་པར་གྱུར་པ་མེད། །</l></lg><lg><l>དེ་དག་གནས་སུ་མཚོ་དང་རྒྱ་མཚོར་བཅས། །</l><l>ཆུ་ཀླུང་དེ་བཞིན་མཚོ་དང་ལྡེང་ཀ་རྣམས། །</l><l>འདྲེས་པ་མེད་ཅིང་གནོད་པར་འགྱུར་མེད་དེ། །</l><l>དེ་ལྟར་རྒྱལ་བའི་ཆོས་ནི་བསམ་མི་ཁྱབ། །</l></lg><lg><l>དེ་ཡི་གནས་སུ་རི་བོ་དུ་མ་སྟེ། །</l><l>ཁོ་ར་ཁོར་ཡུག་ལྷུན་པོ་རབ་ལྷུན་དང༌། །</l><l>བཏང་ཟུང་དང་ནི་བཏང་ཟུང་ཆེན་པོ་དང༌། །</l><l>འབིགས་བྱེད་བྱ་རྒོད་ཕུང་པོ་གངས་ཀྱི་རི། །</l></lg><lg><l>གནས་དེར་སེམས་ཅན་དམྱལ་བ་མི་ཟད་པ། །</l><l>ཚ་དང་རབ་ཏུ་ཚ་བ་ཉམས་མི་དགའ། །</l><l>དེ་ན་སེམས་ཅན་དམྱལ་བའི་ཚོར་བ་ནི། །</l><l>སྡུག་བསྔལ་དེ་དག་རྗེས་སུ་མྱོང་བར་བྱེད། །</l></lg><lg><l>དེ་ཡི་གནས་ན་ལྷ་ཡི་གཞལ་མེད་ཁང༌། །</l><l>དེ་དག་དཔག་ཚད་བཅུ་གཉིས་ཉམས་དགའ་བ། །</l><l>ལྷ་རྣམས་སྟོང་ཕྲག་མང་པོ་དག་གིས་ཀྱང༌། །</l><l>ལྷ་ཡི་དགའ་བས་ཤིན་ཏུ་བདེ་བ་མྱོང༌། །</l></lg><lg><l>དེ་ཡི་གནས་སུ་སངས་རྒྱས་རྣམས་བཀྱེ་ཞིང༌། </l><l>འཇིག་རྟེན་རིག་པའི་བསྟན་པ་འབར་བར་སྣང༌། །</l><l>དེ་ཡི་གནས་ཉིད་<milestone unit="page" n="5a" ed="My"></milestone>ན་ཡང་<milestone unit="page" n="8" ed="Dg"></milestone>ཆོས་ནུབ་ཅིང༌། །</l><l>འདྲེན་པ་མྱ་ངན་འདས་པའི་སྒྲ་ཡང་ཐོས། །</l></lg><lg><l>མི་དག་བདག་གི་ཁྱིམ་ན་རྨི་ལམ་བཞིན། །</l><l>འདོད་པའི་ཡོན་ཏན་དག་ལ་དགའ་མྱོས་ནས། །</l><l>ཕྱིར་སད་ནས་ཀྱང་དེ་ཡི་འདོད་མ་མཐོང༌། །</l><l>དེ་ནི་རྨི་ལམ་ཡིན་པ་དེ་ཡིས་ཤེས། །</l></lg><lg><l>དེ་བཞིན་མཐོང་ཐོས་རིག་དང་བྱེ་བྲག་ཕྱེད། །</l><l>འདི་དག་ཐམས་ཅད་མི་བདེན་རྨི་ལམ་བཞིན། །</l></lg></quote><p>ཅེས་སོ། །</p><p>དེ་ལྟར་རྡུལ་གཅིག་<milestone unit="page" n="11" ed="Ad"></milestone>གི་གོ་སའི་འཇིག་རྟེན་དེ་ན་སྣང་བའི་རྡུལ་ཕྲ་བ་ལ་འང་སེམས་ཅན་གྱི་ཞིང་དང་བཀོད་པ་ཚད་མེད་དེ། <title level="m" type="external">སངས་རྒྱས་ཀྱི་ཡུལ་དང་ཡེ་ཤེས་བསམ་གྱིས་མི་ཁྱབ་པ་ལ་འཇུག་པའི་མདོ་</title>ལས། </p><quote><p>སྟོང་གསུམ་གྱི་ལྷ་དང་མི་ནི་ཆེས་ཉུང་གིས། ཕྱི་རོལ་པའི་དྲང་སྲོང་མངོན་པར་ཤེས་པ་དང་ལྡན་པ་གཅིག་གིས་ཤིང་རྟའི་འཕང་ལོ་ཙམ་གྱི་སའི་ཁྱོན་ལ་སེམས་ཅན་མཐོང་བ་ནི་དེ་བས་ཆེས་མང་ངོ༌། །དེ་དག་གིས་སྟོང་གསུམ་དུ་མཐོང་བ་བས་ནི་ཉན་ཐོས་རྣམ་པར་ཐར་པ་བརྒྱད་ལས། བསམ་གཏན་པའི་གང་ཟག་གཅིག་གིས་ཤིང་རྟའི་འཕང་ལོ་ཙམ་ལ་མཐོང་བ་ཆེས་མང་ངོ༌། །དེ་དག་གིས་སྟོང་གསུམ་དུ་མཐོང་བ་བས་ནི་བྱང་ཆུབ་སེམས་དཔའ་རྣམ་པར་ཐར་པ་བརྒྱད་ལས་བསམ་གཏན་པ་གཅིག་གིས་ཤིང་རྟའི་འཕང་ལོ་ཙམ་ལ་མཐོང་བ་ཆེས་མང་ངོ་། །དེ་དག་གིས་སྟོང་གསུམ་དུ་མཐོང་བ་བས་ནི། དེ་བཞིན་གཤེགས་པའི་སྤྱན་གྱིས་ཤིང་རྟའི་འཕང་ལོ་ཙམ་གྱིས་སའི་ཁྱོན་ལ་གཟིགས་པ་ཆེས་མང་ངོ་</p></quote><p><app><lem wit="">ཅེས་</lem><rdg wit="Nd">ཞེས་</rdg></app>གསུངས་སོ། །</p><p>དེ་ལྟར་ན་ནམ་མཁས་གར་ཁྱབ་ཀྱི་གནས་ནས་སེམས་ཅན་གྱིས་ཁྱབ་ལ། དེ་དག་ལ་སངས་རྒྱས་ཀྱི་སྤྲུལ་པས་ཁྱབ་ནས་དོན་མཛད་པ་ཐམས་ཅད་ཀྱང༌། ལ་ལ་ནི་སྟོན་པ་ཀུན་ཏུ་བཟང་པོའི་སྤྲུལ་པས་དངོས་སུ་དོན་མཛད་ལ། ལ་ལར་རྒྱུད་གཞན་གྱིས་བསྡུས་པའི་སངས་རྒྱས་ཀྱིས་དོན་མཛད་པ་དེ་དག་ཀྱང༌། དང་པོ་ཀུན་ཏུ་བཟང་པོས་ལམ་བསྟན་ནས་སེམས་བསྐྱེད་དུ་<milestone unit="page" n="12" ed="Ad"></milestone>བཅུག་པ་ལས་བྱུང་བས། ཀུན་ཏུ་བཟང་པོས་<app><lem wit="">རྒྱུད་</lem><rdg wit="Nd">བརྒྱུད་</rdg></app>ནས་དོན་མཛད་<milestone unit="page" n="5b" ed="My"></milestone>པ་ཞེས་བྱའོ། །འདི་དག་བསྟན་བཅོས་འགའ་ཞིག་ཏུ། སངས་རྒྱས་ལས་ཆོས་ཆོས་ལས་འཕགས་པའི་ཚོགས། །<milestone unit="page" n="9" ed="Dg"></milestone>ཞེས་འབྱུང་བའི་གོ་རིམས་ཀྱི་དགོངས་པ་ཡིན་ནོ། །</p></div><div n="2"><head><num>2.1.2</num> ཞིང་འདིར་རྡོ་རྗེ་འཆང་གི་རྣམ་པར་འཕྲུལ་པས་ཞི་བ་བརྙེས་པའི་ཚུལ།</head><p><rs type="sabcad">གཉིས་པ་ཞིང་འདིར་རྡོ་རྗེ་འཆང་གིས་ཞི་བ་བརྙེས་པའི་ཚུལ་ལ། </rs>ཁ་ཅིག་<title level="m" type="external">ཐོག་མའི་མགོན་པོ་</title><note type="footnote"> Is this a text title?</note>ལས། </p><quote><p>རྒྱུད་ཐ་དད་པའི་སེམས་ཅན་གྱིས་སེམས་བསྐྱེད་པ་ཡིན་ནོ་</p></quote><p>ཞེས་འདོད་པ་ནི་མི་རིགས་ཏེ། <title level="m" type="external">སྒྱུ་འཕྲུལ་རྡོ་རྗེ་</title>ལས། </p><quote><lg><l>དང་པོའི་རྒྱལ་བས་རྒྱལ་བ། །</l><l>སེམས་དཔའ་ཆེ་དང་འཇོམས་པ་ཆེ། །</l></lg></quote><p><app><lem wit="">ཅེས་</lem><rdg wit="Nd">ཞེས་</rdg></app>པ་དང༌། </p><quote><lg><l>འདི་ནི་སྟོན་པ་རྡོ་རྗེ་འཆང༌། །</l><l>སངས་རྒྱས་ཀུན་བས་སྔར་སངས་རྒྱས། །</l></lg></quote><p><app><lem wit="">ཅེས་</lem><rdg wit="Nd">ཞེས་</rdg></app>གསུངས་པ་དང་འགལ་བའི་ཕྱིར་རོ། །</p><p>དེས་ན་ཞིང་འདིའི་འགྲོ་བའི་དོན་དུ་ཐོག་མའི་དུས་སུ་ཀུན་ཏུ་བཟང་པོ་ཉིད་ཀྱི་རྣམ་འཕྲུལ་གྱིས་སོ་སོ་སྐྱེ་བོས་སེམས་བསྐྱེད་པ་ལྟར་བསྟན་ནས་སངས་རྒྱས་པའི་ཚུལ་དང་མཛད་པ་ཆེན་པོའི་རོལ་པ་བཀྱེ་བ་ཡིན་ནོ། །འདི་ལྟ་བུའི་ཚུལ་ནི་ཐུན་མོང་གི་མདོ་སྡེ་དག་ལས་ཀྱང་གྲགས་ཏེ། <title level="m" type="external">ཡབ་སྲ</title></p><p><title level="m" type="external">ས་མཇལ་བ་</title>ལས། </p><quote><lg><l>དཔའ་བོ་ཆེན་པོ་ཐབས་མཁས་ཏེ། །</l><l>སེམས་ཅན་ཡོངས་སུ་སྨིན་བྱའི་ཕྱིར། །</l><l>བྱེ་བ་ཕྲག་བརྒྱར་རྒྱལ་བ་ཉིད། །</l><l>སངས་རྒྱས་ཉིད་དུ་བསྟན་གྱུར་ཀྱང༌། །</l><l>ད་དུང་དུ་ཡང་འདྲེན་པ་ཁྱོད། །</l><l>སངས་རྒྱས་མང་པོ་སྟོན་པར་མཛད། །</l></lg></quote><p>ཅེས་པ་དང༌། <title level="m" type="external">ཕལ་པོ་ཆེ་</title>ལས། </p><quote><lg><l>བྱང་ཆུབ་རྒྱ་མཚོ་རབ་བརྙེས་གྱུར་ནས་ཀྱང༌། །<milestone unit="page" n="13" ed="Ad"/></l><l>སེམས་ཅན་རྒྱ་མཚོ་རབ་ཏུ་སྨིན་བྱའི་ཕྱིར། །</l><l>བྱང་ཆུབ་སེམས་བསྐྱེད་རྒྱ་མཚོ་སྟོན་མཛད་ཅིང༌། །</l><l>མི་འགྲིབ་སྤྱོད་པ་རྒྱ་མཚོ་དུས་ཀུན་སྟོན། །</l><l>བདེ་གཤེགས་རྣམས་ཀྱི་རྣམ་འཕྲུལ་དེ་འདྲའོ། །</l></lg></quote><p>ཞེས་གསུངས་པ་བཞིན་ནོ། །</p><p>དེའི་ཕྱིར་ཐོག་མའི་མགོན་པོས་ཞིང་འདི་གདུལ་བར་དགོངས་ནས་རྣམ་པར་འཕྲུལ་པས་སེམས་བསྐྱེད་པའི་ཚུལ་བསྟན་པ་དེ་ཡང་། བསྐལ་པ་བཟང་པོ་འདི་ལ་ལྟོས་ནས། བསྐལ་པ་དཔག་ཏུ་མེད་པའི་སྔོན་རོལ་ཞིང་ཁམས་རང་བཞིན་རྣམ་པར་བཀོད་པ་ཞེས་བྱ་བར། སངས་རྒྱས་མེ་ཏོག་མཛེས་པ་ཆེན་པོ་ལ་གསེར་གྱི་རྡོ་རྗེ་ཅིག་ཕུལ་<milestone unit="page" n="6a" ed="My"></milestone>ནས་ཐུགས་དང་པོ་བྱང་ཆུབ་མཆོག་ཏུ་སེམས་བསྐྱེད་དོ། །དེ་ནས་སྐྱེ་བ་གཉིས་ན་བྱང་ཕྱོགས་རླུང་གི་གཡོ་བ་<milestone unit="page" n="0" ed="Dg"></milestone>བཀོད་པ་ཞེས་བྱ་བར་ཁྱིམ་བདག་ལེགས་སྦྱིན་གྱི་སྲས་ནོར་བུའི་ཕྲེང་བ་ཞེས་བྱ་བར་གྱུར་ནས། སངས་རྒྱས་འཁོར་ལོ་ལེགས་པར་སྤྱོད་པའི་ཉེ་དྲུང་དུ་འཁོད་དེ་ཆོས་ཉན་ཏོ། །</p><p>དེ་ནས་ཤི་འཕོས་ནས་བདེ་བས་མྱོས་པའི་གླིང་དུ་གློག་གི་འོད་ཅེས་བྱ་བའི་སྲས་སུ་འཁྲུངས་ཏེ་བྲམ་ཟེའི་ཁྱེའུ་ལེགས་བྱིན་ཞེས་བྱའོ། །དེའི་ཚེ་སངས་རྒྱས་དགེ་བའི་བློ་གྲོས་ལ་ལོ་ལྔའི་བར་དུ་ཆོས་ཉན་ཅིང་ལོ་བདུན་དུ་ཏིང་ངེ་འཛིན་རྩེ་གཅིག་ལ་མཉམ་པར་བཞག་ནས། ལོ་བདུན་ཅུ་རྩ་ལྔ་ན་ནོར་བུ་རིན་པོ་ཆེའི་ཕུང་པོ་རྣམ་པར་བཀོད་པ་ཞེས་བྱ་བའི་རིའི་རྩེ་མོ་ལ་མངོན་པར་རྫོགས་པར་སངས་རྒྱ་བའི་ཚུལ་བསྟན་ནས། ཆོས་ཀྱི་སྐུའི་དགོངས་<milestone unit="page" n="14" ed="Ad"></milestone>པ་ལ་བསྐལ་པ་ཆེན་པོ་གཅིག་ཏུ་བཞུགས་པ་ལས། རྒྱལ་བ་ལོངས་སྤྱོད་རྫོགས་པའི་སྐུ་རྒྱན་དང་ཁ་དོག་གི་འཁོར་ལོར་རང་བྱོན་ནོ། །འོད་ཟེར་གྱི་འཕྲོ་འདུ་ལས་མཛད་པ་སུམ་ཅུ་རྩ་དྲུག་གི་རྒྱུད་རང་བྱུང་ཞིང༌། གནས་པ་འོད་ཀྱི་ཐིག་ལེ་ལས་གནས་ཕུན་སུམ་ཚོགས་པ་དྲུག་ཅུར་གནས་ཤིང༌། སངས་རྒྱས་ཀྱི་སྐུ་འབུམ་ཕྲག་ཁྲག་ཁྲིག་དཔག་ཏུ་མེད་ཅིང་བརྗོད་ཀྱིས་མི་ལང་བ་རྣམས་སྣང་ཞིང༌། རིགས་ལྔའི་སངས་རྒྱས་སུ་སྣང་བ་དག་གི་ལྗགས་ཀྱི་དབང་པོ་ལས་འོད་ཟེར་དཔག་ཏུ་མེད་པ་འཕྲོས་པ་ཐམས་ཅད་ཀྱང་རང་བྱུང་གི་ཡི་གེ་དྲུག་གི་སྒྲར་གྲག་པས་<app><lem wit="">མཛད་</lem><rdg wit="Nd">འཛད་</rdg></app>པ་མེད་པའི་ཐུགས་རྗེ་ཕྱོགས་བཅུར་འཕྲོས་སོ། །དེ་ཉིད་ཀྱི་ངང་ལས་སངས་རྒྱས་རྣམ་པར་སྣང་མཛད་ཆེན་པོའི་སྐུ་གཙོ་འཁོར་དང་བཅས་པ་གྲངས་མེད་པ་ཆོས་ཉིད་ཀུན་ཏུ་བཟང་པོའི་ལོངས་སྤྱོད་དུ་འདུས་པ་དང༌། རྫོགས་པ་ཆེན་པོའི་སྐུ་འོད་འབར་རོ། །དེ་བཞིན་དུ་མི་བསྐྱོད་པ་དང༌། རིན་ཆེན་འབྱུང་ལྡན་དང༌། སྣང་བ་མཐའ་ཡས་དང༌། དོན་ཡོད་གྲུབ་པ་ལ་སོགས་པ་སོ་སོའི་དཀྱིལ་འཁོར་དང་བཅས་པ་གྲངས་མེད་བརྗོད་དུ་མེད་པ་དང་<milestone unit="page" n="6b" ed="My"></milestone>བཅས་པ། ཉིད་ཀྱི་ལོངས་སྤྱོད་དུ་འདུས་ཤིང་རྫོགས་པ་ཆེན་པོའི་སྐུར་འོད་འབར་རོ། །དེའི་ཚེ་འོད་ཁྱིམ་རྣམ་པར་དག་པ་ཤིན་ཏུ་བཀོད་ལེགས་པའི་གནས་ཁང་བུ་བརྩེགས་པ་ན། སྟོན་པ་རྣམ་པར་<milestone unit="page" n="1" ed="Dg"></milestone>དག་པ་རང་ཤེས་རིག་གི་རྒྱལ་པོ་རྣམ་པར་སྣང་མཛད་གང་ཆེན་<milestone unit="page" n="15" ed="Ad"></milestone>མཚོ་ཞེས་བྱ་བ། དཀྱིལ་འཁོར་ཐམས་ཅད་ཀྱི་མངའ་བདག་ཏུ་བྱུང་སྟེ། སྐུ་གསུང་ཐུགས་བྱས་པ་མེད་པའི་བསྟན་པ་རིན་པོ་ཆེའི་ངང་ལས་མི་གཡོ། མི་འབྱུང༌། མི་གནས་མི་ལེན། མི་འདོར། མི་བསྐྱོད་པ་ཉིད་དུ་རང་བྱུང་ངོ༌། །</p><p>དེའི་ཚེ་གདུལ་བྱ་མ་ཡིན་འདུལ་བྱེད་རིན་པོ་ཆེ་མཛེས་པའི་འཁོར་ཚོམ་བུ་འབུམ་ཕྲག་གྲངས་མེད་པ་ཡང༌། ཉིད་ཀྱི་སྐུ་དང༌། གསུང་དང༌། ཐུགས་དང༌། ཡོན་ཏན་དང༌། འཕྲིན་ལས་ཉིད་ལས་འཕྲོ་ཞིང་འདུས་སོ། །དེ་ལྟར་སྣང་བ་ཀུན་ཀྱང་སྟེང་དང༌འོག་དང༌། ཕྱོགས་བཅུའི་འཇིག་རྟེན་མ་ཡིན་ཞིང༌། ཐམས་ཅད་ཀྱང་རྣམ་དག་སྟུག་པོ་བཀོད་པ་བདེ་བའི་ཞིང་རང་སྣང་རྣམ་པར་དག་པ་རང་ཤར་བའི་སངས་རྒྱས་ཀྱི་ཞིང་ཁམས་དག་པར་གསལ་བར་གྱུར་ཏོ། །དེ་ཉིད་ཀྱི་སྣང་ཆ་ལས་མཚན་དང་དཔེ་བྱད་ཕུན་སུམ་ཚོགས་པ་རྡོ་རྗེ་འཆང་ཡོན་ཏན་རྫོགས་པའི་སྐུར་བྱུང་བ་ནི། སེམས་བསྐྱེད་པའི་རྟེན་དུ་རྡོ་རྗེ་ཕུལ་བ་ལས་ཕྱུང་བའོ། །དེ་ཡང་བསོད་ནམས་རྣམ་པར་དག་པས་སྐུ་སྣང་ལ་རང་བཞིན་མེད་པ། བསགས་པ་རྣམ་པར་དག་པས། ཐུགས་ཀྱི་ཤེས་རབ་ཆེན་པོས་རྣམ་པ་ཐམས་ཅད་མཁྱེན་པ་ལ་སྤྱོད་པའོ། །དེ་ལྟར་ཆོས་ཀྱི་སྐུའི་དུས་ན་གནས་ཆོས་ཀྱི་དབྱིངས་དམིགས་བསམ་རྣམ་པར་དག་པ་ན། སྟོན་པ་ཀུན་ཏུ་བཟང་པོ་རང་བཞིན་གྱི་མཛད་པ་མ་ལུས་པ་རྫོགས་པར་མཛད་ཅིང་བཞུགས་པ་ཡང༌། འཁོར་རྡུལ་གཅིག་<milestone unit="page" n="16" ed="Ad"></milestone>གི་སྟེང་ན་རྡུལ་སྙེད་ཀྱི་སངས་རྒྱས་དཔག་ཏུ་མེད་པ་རྣམས་དང་ལྷན་ཅིག་བསྟན་པ་དངོས་རང་བཞིན་རྫོགས་པ་ཆེན་པོ་ཆོས་ཉིད་ཀྱི་རྡོ་རྗེ་སུས་ཀྱང་འདུས་མ་བྱས་པ་ཉིད། དུས་ཆོས་ཉིད་ལ་<app><lem wit="">འཐོང་</lem><rdg wit="Nd">མཐོང་</rdg></app>བ་རྣམ་པར་དག་པའི་སྤྱོད་ཡུལ་ཕུན་སུམ་ཚོགས་པ་ལྔར་བཞུགས་སོ། །</p><div n="3"><head><num>2.1.2.1</num> སྐུ་གསུང་ཐུགས་མི་ཟད་པ་རྒྱན་གྱི་འཁོར་ལོའི་མཛད་པ་སུམ་ཅུ་རྩ་དྲུག<note type="footnote"> This heading should probably be re<hi>-</hi>worded to mention “chos sku,” to make clear its relationship to the “rdzogs sku” and “sprul sku” sections below.</note></head><p><milestone unit="page" n="7a" ed="My"></milestone><rs type="sabcad">འདིའི་དུས་ན་སྐུ་གསུང་ཐུགས་མི་བཟད་པ་རྒྱན་གྱི་འཁོར་ལོའི་མཛད་པ་སུམ་ཅུ་རྩ་དྲུག་ལས། </rs></p><div n="4"><head><num>2.1.2.1.1</num> སྐུ།</head><div n="5"><head><num>2.1.2.1.1.1</num> སྐུའི་ཕྱིའི་མཛད་པ་བཞི།</head><p><rs type="sabcad">སྐུའི་ཕྱིའི་མཛད་པ་བཞི་ནི། </rs>མི་འགྱུར་བ་དང༌། མི་འོང་བ་དང༌། མི་འགྲོ་བ་དང༌། མི་གནས་<milestone unit="page" n="2" ed="Dg"></milestone>པ་ཉིད་དོ། །</p></div><div n="5"><head><num>2.1.2.1.1.2</num> ནང་གི་བཞི།</head><p><rs type="sabcad">ནང་གི་བཞི་ནི། </rs>མི་སྣང་བ་དང༌། མི་མཛད་པ་དང༌། མི་འཕྲོ་བ་དང༌། མི་འདུ་བའོ། །</p></div><div n="5"><head><num>2.1.2.1.1.3</num> གསང་བའི་བཞི།</head><p><rs type="sabcad">གསང་བའི་བཞི་ནི། </rs>ལྷང་ངེ་བ་དང༌། ལྷན་ནེ་བ་དང༌། ལྷག་གེ་བ་དང༌། ཐལ་ལེ་བའོ། །</p></div></div><div n="4"><head><num>2.1.2.1.2</num> གསུང་།</head><div n="5"><head><num>2.1.2.1.2.1</num> གསུང་གི་ཕྱིའི་མཛད་པ་བཞི</head><p><rs type="sabcad">གསུང་གི་ཕྱིའི་མཛད་པ་བཞི་ནི། </rs><app><lem wit="">རྗོད་</lem><rdg wit="Nd">བརྗོད་</rdg></app>དུ་མེད་པ་དང༌། བསྟན་དུ་མེད་པ་དང༌། <app><lem wit="">ལྟར་</lem><rdg wit="Nd">བལྟར་</rdg></app>མེད་པ་དང༌། ཅུང་ཟད་མེད་པའོ། །</p></div><div n="5"><head><num>2.1.2.1.2.2</num> ནང་གི་བཞི།</head><p><rs type="sabcad">ནང་གི་བཞི་ནི། </rs>རང་བཞིན་དུ་དང༌། གྱིན་དྷ་དང༌། ཡུལ་ཅན་མ་ཡིན་པ་དང༌། དུ་མ་མེད་པའོ། །</p></div><div n="5"><head><num>2.1.2.1.2.3</num> གསང་བའི་བཞི།</head><p><rs type="sabcad">གསང་བའི་བཞི་ནི། </rs>སོ་མ་དང༌། གཉུག་མ་དང༌། རྣལ་མ་དང༌། མ་བཅོས་པའོ། །</p></div></div><div n="4"><head><num>2.1.2.1.3</num> ཐུགས།</head><div n="5"><head><num>2.1.2.1.3.1</num> ཐུགས་ཀྱི་ཕྱིའི་མཛད་པ་བཞི།</head><p><rs type="sabcad">ཐུགས་ཀྱི་ཕྱིའི་མཛད་པ་བཞི་ནི། </rs>དྲི་མ་མེད་པའི་ཏིང་ངེ་འཛིན་དང༌། སེང་གེ་རྣམ་པར་བསྒྱིངས་པའི་ཏིང་ངེ་འཛིན་དང༌། དཔའ་བར་འགྲོ་བའི་ཏིང་ངེ་འཛིན་དང༌། ཡིད་བཞིན་གྱི་ནོར་བུའི་ཏོག་གི་ཏིང་ངེ་འཛིན་ནོ། །</p></div><div n="5"><head><num>2.1.2.1.3.2</num> ནང་གི་བཞི།</head><p><rs type="sabcad">ནང་གི་བཞི་ནི། </rs>རྒྱལ་མཚན་གྱི་རྩེ་མོ་རྣམ་པར་རོལ་བ་དང༌། གློག་གི་ཕྲེང་བ་དང༌། འཁོར་ལོ་<milestone unit="page" n="17" ed="Ad"></milestone>ཆེན་པོ་དང༌། འོད་འབར་བའི་ཏིང་ངེ་འཛིན་ནོ། །</p></div><div n="5"><head><num>2.1.2.1.3.3</num> གསང་བའི་བཞི།</head><p><rs type="sabcad">གསང་བའི་བཞི་ནི། </rs>ཕྱག་རྒྱ་ཟིལ་གྱིས་གནོན་པ་དང༌། འབར་ཆེན་མཉམ་པ་དང༌། ཆོས་ཉིད་སྣ་ཚོགས་པ་དང༌། རྣམ་པར་བཀོད་པ་རང་སྣང་རོལ་པ་ཞེས་བྱ་བའི་ཏིང་ངེ་འཛིན་ནོ། །</p><p><note type="footnote"> Concluding discussion</note>དེ་དག་ཀྱང་དོན་བྱ་བྱེད་ཀྱི་མཛད་པ་ནི་མ་ཡིན་གྱི། ཡོན་ཏན་གྱི་ངོ་བོ་དང་རྩལ་དུ་ཤར་བའི་ཆར་གྱུར་པས་མཛད་པ་ཞེས་བྱའོ། །</p></div></div></div><div n="3"><head><num>2.1.2.2</num> ལོངས་སྤྱོད་རྫོགས་པ་སྐུའི་སྐུ་གསུང་ཐུགས་མི་བཟད་པ་རྒྱན་གྱི་འཁོར་ལོའི་མཛད་པ་སུམ་ཅུ་རྩ་དྲུག་ཏུ་རང་ཤར་བ།</head><p><rs type="sabcad">དེ་ནས་ལོངས་སྤྱོད་རྫོགས་པའི་སྐུར་རང་བྱོན་ཏེ། </rs>སྔར་གྱི་སྣང་བ་དང་ཐུགས་རྗེའི་འཆར་ཚུལ་མ་འགགས་པའི་རྩལ་གྱི་རོལ་པ་ལས། གནས་རྣམ་དག་སྟུག་པོ་བཀོད་པར། སྟོན་པ་རྣམ་པར་སྣང་མཛད་གང་ཆེན་མཚོའི་མཉམ་གཞག་གི་ཕྱག་མཐིལ་ནས་<app><lem wit="">པད་མེའི་</lem><rdg wit="Nd">པདྨའི་</rdg></app>སྡོང་པོ་འཁྲུངས་པའི་འདབ་མ་དང་ཕྲུམ་ཕྲུམ་རྣམས་ཀྱི་སྟེང་ན་ཞིང་ཁམས་ཉི་ཤུ་རྩ་ལྔ༡་རེ་རྩེག་མར་གནས་པའི་སྣང་བ་རྣམས་ཁ་དོག་དང་རྣམ་པ་ཐ་དད་<milestone unit="page" n="7b" ed="My"></milestone>ཆུ་ཟླ་འདྲ་བ་ལ། བརྩེགས་མ་ཐམས་ཅད་ཀྱང་ཡས་མན་དུ་རྒྱ་ཐེབ་བརྩེགས་པ་ལྟ་བུ་ལ། ཕན་ཚུན་ཟ་འོག་གི་གུར་ཁྱིམ་བཀྲམ་པ་ལྟ་བུ་རྣམས་<milestone unit="page" n="3" ed="Dg"></milestone>ན། རིགས་ལྔའི་སངས་རྒྱས་ཀྱི་སྐུ་ཡང་སྣ་ཚོགས་རྣམ་གྲངས་དཔག་ཏུ་མེད་དོ། །ཞབས་སྐྱིལ་ཀྲུང་མན་ཆད་ལ་སྤོས་ཆུའི་རྒྱུན་དཔག་ཏུ་མེད་པ་ན། ཞིང་ཁམས་བཅུ་དྲུག་བཅུ་དྲུག་གནས་པ་འང་རྩེག་མ་སྟེ། ཡས་མན་དུ་རིན་པོ་ཆེའི་གདུགས་བརྩེགས་པ་ལྟ་བུ་ལ། ཕན་ཚུན་འབྲུའི་ཕུང་པོ་བཀྲམ་<milestone unit="page" n="18" ed="Ad"></milestone>པ་ལྟ་བུ་ནའང་རིགས་ལྔའི་སངས་རྒྱས་ལ་སོགས་པ་དཔག་ཏུ་མེད་དོ། །</p><p>གཞན་ཡང་འོད་ཟེར་བ་སྤུའི་ཁུང་བུ་ཐམས་ཅད་ནས་འཕྲོས་པའི་ཀློང་ནའང་ཞིང་དང་སྟོན་པའི་རྣམ་གྲངས་མཐའ་ཡས་ཤིང་ཚད་མེད་པ་དཔག་ཏུ་མེད་དོ། །དེ་ལྟར་ལོངས་སྐུའི་ཞིང་ན། བསྟན་པ་དངོས་གསུང་རང་བྱུང་གི་ཡི་གེ་སུས་ཀྱང་བྱས་པ་མེད་པ་བསྟན་པ་ཐམས་ཅད་ཀྱི་བུ་དང་ལྷན་ཅིག་སྣང་བ་དེ་དག་བཞུགས་པ་ཡང༌། ཆོས་ཉིད་ལ་འགྱུར་བ་མེད་པའི་དུས་ཏེ། <rs type="sabcad">ལོངས་སྤྱོད་རྫོགས་པ་སྐུའི་སྐུ་གསུང་ཐུགས་མི་ཟད་པ་རྒྱན་གྱི་འཁོར་ལོའི་མཛད་པ་སུམ་ཅུ་རྩ་དྲུག་ཏུ་རང་ཤར་བ་ལས།<app><lem wit="">།</lem><rdg wit="Nd"/></app></rs><rs type="sabcad"> </rs></p><div n="4"><head><num>2.1.2.2.1</num> སྐུ།</head><div n="5"><head><num>2.1.2.2.1.1</num> སྐུའི་ཕྱིའི་མཛད་པ་བཞི།</head><p><rs type="sabcad">སྐུའི་ཕྱིའི་མཛད་པ་བཞི་ནི། </rs>སྐུ་སྣང་ལ་རང་བཞིན་མེད་པས་གདོས་བཅས་དག་པར་མཛད། ཡེ་ཤེས་ཀྱི་ཞལ་ཕྱག་རྫོགས་པས་སྐུ་རང་གི་ངོ་བོར་རྫོགས་པར་མཛད། འོད་ཀྱི་ཞལ་ཕྱག་གསལ་བས་རང་སྣང་གྲོལ་བར་མཛད། ཤེས་རབ་ཀྱི་ཞལ་ཕྱག་གསལ་བས་མཁྱེན་པ་རྫོགས་པར་མཛད་དོ། །</p></div><div n="5"><head><num>2.1.2.2.1.2</num> ནང་གི་བཞི།</head><p><rs type="sabcad">ནང་གི་བཞི་ནི། </rs>མཚན་སུམ་ཅུ་རྩ་གཉིས་འོད་ཀྱི་རྣམ་པར་སྣང་བས་སྐུའི་ཡོན་ཏན་རྫོགས་པར་མཛད། དཔེ་བྱད་བརྒྱད་ཅུ་མངའ་བས་ཆོས་ཉིད་རྫོགས་པར་མཛད། འོད་ཟེར་གྱི་ཚོགས་འཕྲོ་བས་ཁྱད་པར་གྱི་ཡོན་ཏན་རྫོགས་པར་མཛད། ཞལ་ཀུན་དུ་ཐལ་ལེར་བཞུགས་པས་ལོངས་སྤྱོད་རྫོགས་པའི་མཚན་ཉིད་རྫོགས་པར་མཛད་དོ། །</p></div><div n="5"><head><num>2.1.2.2.1.3</num> གསང་བའི་བཞི།</head><p><rs type="sabcad">གསང་བའི་བཞི་ནི། </rs>མདུན་དང་རྒྱབ་མེད་པར་<milestone unit="page" n="19" ed="Ad"></milestone>བཞུགས་པས་སྣང་ཆ་རྫོགས་<milestone unit="page" n="8a" ed="My"></milestone>པར་མཛད། ནང་ནས་<app><lem wit="">ལྟས་</lem><rdg wit="Nd">བལྟས་</rdg></app>ན་ཕྱི་གསལ་བས་སྟོང་ཆའི་ཡོན་ཏན་རྫོགས་པར་མཛད། ཕྱི་ནས་<app><lem wit="">ལྟས་</lem><rdg wit="Nd">བལྟས་</rdg></app>ན་ནང་གསལ་བས་གཉིས་སུ་མེད་<milestone unit="page" n="4" ed="Dg"></milestone>པའི་ཡོན་ཏན་རྫོགས་པར་མཛད། རྩེ་མོ་ཕྱོགས་ཀུན་ཏུ་ཟང་ཐལ་བར་བཞུགས་པས་མི་གནས་འགག་པ་མེད་པའི་ཡོན་ཏན་རྫོགས་པར་མཛད་དོ། །</p></div></div><div n="4"><head><num>2.1.2.2.2</num> གསུང་།</head><div n="5"><head><num>2.1.2.2.2.1</num> གསུང་གི་ཕྱིའི་མཛད་པ་བཞི།</head><p><rs type="sabcad">གསུང་གི་ཕྱིའི་མཛད་པ་བཞི་ནི། </rs>རང་བྱུང་གི་ཡི་གེ་དྲུག་ལྗགས་ལས་འཕྲོས་པས་དཔག་ཏུ་མེད་པའི་ཆོས་ཉིད་ཀྱི་མཛད་པ་རྫོགས་པར་མཛད། དེ་ཡབ་ཀྱི་ཞལ་དུ་ཞུགས་པས་མཚན་མ་མེད་པའི་ཆོས་ལ་ལོངས་སྤྱོད་པར་མཛད། ཡུམ་གྱི་མཁའ་ལ་འཐོན་པས་གཉིས་སུ་མེད་པའི་ཆོས་ཉིད་ལ་སྤྱོད་པར་མཛད། དེ་ཉིད་འཕྲོ་ཞིང་འདུ་བས་རང་བཞིན་མེད་པའི་མཛད་པ་རྫོགས་པར་མཛད་དོ། །</p></div><div n="5"><head><num>2.1.2.2.2.2</num> ནང་གི་བཞི།</head><p><rs type="sabcad">ནང་གི་བཞི་ནི། </rs>རང་གི་ངོ་བོས་བཤད་པས་བརྗོད་དུ་མེད་པའི་སྒྲ་ལ་དབང་སྒྱུར་བར་མཛད། ཚིག་མ་ཡིན་པས་སྨྲ་བསམ་ལས་འདས་པའི་ཆོས་ཉིད་ལ་ལོངས་སྤྱོད་པར་མཛད། དོན་གོ་བར་སྣང་བས་འདུ་མི་བྱེད་པའི་ཆོས་ཉིད་ལ་ལོངས་སྤྱོད་པར་མཛད། འོད་ཟེར་དུ་མ་ཞལ་ལས་འཕྲོ་བས་གདུལ་བྱ་དང་འདུལ་བྱེད་ཀྱི་ཆོས་ལ་ལོངས་སྤྱོད་པར་མཛད་དོ། །</p></div><div n="5"><head><num>2.1.2.2.2.3</num> གསང་བའི་བཞི།</head><p><rs type="sabcad">གསང་བའི་བཞི་ནི། </rs>སྐུའི་སྦྱོར་བ་དག་པས་རང་བྱུང་གི་ཆོས་ལ་སྤྱོད་པར་མཛད། གསུང་གི་སྦྱོར་བ་དག་པས་ཟག་པ་མེད་པའི་<milestone unit="page" n="20" ed="Ad"></milestone>ཆོས་ལ་སྤྱོད་པར་མཛད། ཐུགས་ཀྱི་སྦྱོར་བ་དག་པས་རྣམ་པ་ཐམས་ཅད་མཁྱེན་པའི་ཡེ་ཤེས་ལ་ལོངས་སྤྱོད་པར་མཛད། ཞལ་གྱི་སྦྱོར་བ་དག་པས་ཐམས་ཅད་མཁྱེན་པའི་ཆོས་ལ་ལོངས་སྤྱོད་པར་མཛད་དོ། །</p></div></div><div n="4"><head><num>2.1.2.2.3</num> ཐུགས།</head><div n="5"><head><num>2.1.2.2.3.1</num> ཐུགས་ཀྱི་ཕྱིའི་མཛད་པ་བཞི།</head><p><rs type="sabcad">ཐུགས་ཀྱི་ཕྱིའི་མཛད་པ་བཞི་ནི། </rs>མངོན་པར་འདུ་མི་བྱེད་པའི་ཏིང་ངེ་འཛིན་གྱིས་བྱ་བ་དང་རྟོག་པའི་མཛད་པ་མཁྱེན་པར་མཛད། ཡེ་ཤེས་ཀྱི་མཐོང་བ་དག་པའི་ཏིང་ངེ་འཛིན་གྱིས་མཉམ་བཞག་གི་མཁྱེན་པ་རྫོགས་པར་མཛད། ཆོས་ཉིད་རྣམ་པར་དག་པའི་ཏིང་ངེ་<milestone unit="page" n="8b" ed="My"></milestone>འཛིན་གྱིས་ཆོས་སྤྱི་དང་རང་གི་མཚན་ཉིད་མཁྱེན་པར་མཛད། ཟག་པ་ཟད་པའི་ཏིང་ངེ་འཛིན་གྱིས་རྣམ་པར་དག་པའི་རོལ་པ་རྫོགས་པར་མཛད་དོ། །</p></div><div n="5"><head><num>2.1.2.2.3.2</num> ནང་གི་བཞི།</head><p><rs type="sabcad">ནང་གི་བཞི་ནི། </rs>མེ་ལོང་ལྟ་བུའི་ཡེ་ཤེས་ཀྱིས་དཔེ་ལ་ལོངས་སྤྱོད་པར་མཛད། མཉམ་པ་ཉིད་ཀྱིས་དོན་ལ་ལོངས་<milestone unit="page" n="5" ed="Dg"></milestone>སྤྱོད་པར་མཛད། སོ་སོར་རྟོགས་པས་དབང་པོ་ལ་ལོངས་སྤྱོད་པར་མཛད། བྱ་བ་གྲུབ་པས་ཆོས་དང་བྲལ་བ་ལ་ལོངས་སྤྱོད་པར་མཛད་དོ། །</p></div><div n="5"><head><num>2.1.2.2.3.3</num> གསང་བའི་བཞི།</head><p><rs type="sabcad">གསང་བའི་བཞི་ནི། </rs>གསལ་སྟོང་དབྱེར་མེད་དུ་བཞུགས་པས་འཁོར་འདས་གཉིས་མེད་དུ་གསལ་བར་མཛད། སྣང་སྟོང་དབྱེར་མེད་དུ་བཞུགས་པས་ཡུལ་ཤེས་གཉིས་མེད་དུ་མཛད། རིག་སྟོང་དབྱེར་མེད་དུ་བཞུགས་པས་གཟུང་འཛིན་གཉིས་མེད་དུ་མཛད། ཡུལ་སེམས་དབྱེར་མེད་དུ་བཞུགས་པས་གཟུང་འཛིན་གྱི་རྟོག་མཐའ་ཆོད་པར་མཛད་དོ། །</p></div></div></div></div><div n="2"><head><num>2.1.3</num> སྤྲུལ་པའི་སྐུ་སྤྲོས་པས་ཆོས་ཀྱི་འཁོར་ལོ་བསྐོར་བའི་ཚུལ།</head><p><rs type="sabcad">གསུམ་པ་སྤྲུལ་པའི་སྐུ་སྤྲོས་པས་</rs><milestone unit="page" n="21" ed="Ad"></milestone><rs type="sabcad">འཁོར་ལོ་བསྐོར་བའི་ཚུལ་ནི། </rs>དེ་ནས་ལོངས་སྐུའི་སྣང་ཆ་ལས་སྤྲུལ་པའི་སྐུར་བྱོན་པ་ནི་གནས་རིས་བཅུ་གཉིས་སུ་སྟོན་པ་བཅུ་གཉིས་མངོན་པར་སྤྲུལ་ནས་བྱོན་པ་རྣམས་ཏེ། ཕུན་སུམ་ཚོགས་པ་ལྔ་ལྔའི་རང་བཞིན་དང་བཅས་པའོ། །</p><div n="3"><head><num>2.1.3.1</num> སྤྲུལ་པ་ཆེན་པོ་གསུམ་སྣང་བས་འགྲོ་བ་ལ་ཕན་པ་མཛད་པ།</head><p><rs type="sabcad">འདི་དག་གི་དུས་ན་སྤྲུལ་པ་ཆེན་པོ་གསུམ་སྣང་བས་ཀྱང་འགྲོ་བ་ལ་ཕན་པ་མཛད་པ་ནི། </rs>སྤྲུལ་སྐུས་གདུལ་བའི་གནས་འཛམ་བུའི་གླིང་འདིར། ཆོས་སྐུའི་བསྟན་པ་དངོས་རྫོགས་པ་ཆེན་པོའི་བྱིན་རླབས་ལས་རང་ཤར་བ། རིན་པོ་ཆེ་བརྒྱ་རྩ་གཅིག་གི་རྒྱུ་ལས་རང་འཁྲུངས་པའི་རྡོ་རྗེ་ཚེ་ལོ་དཔག་མེད་ནས་ད་ལྟའི་བར་གྱི་མི་རྣམས་ཀྱི་ཕྱག་གང་བ་དང༌། ལོངས་སྐུའི་བསྟན་པ་དངོས་རང་བྱུང་བསྟན་པ་བུ་གཅིག་གི་བྱིན་རླབས་ལས་རང་ཤར་བ་རིན་པོ་ཆེ་བརྒྱ་རྩ་གཅིག་གི་རྒྱུ་ལས་རང་འཁྲུངས་པའི་ཡི་གེ་གླེགས་བམ་སོར་བཞི་པ་ཆོས་ཀྱི་རང་སྒྲ་གྲག་པ་དང༌། སྤྲུལ་སྐུ་བཅུ་གཉིས་པོའི་བྱིན་རླབས་ལས་རང་ཤར་བ་རིན་པོ་བརྒྱ་རྩ་གཅིག་གི་རྒྱུ་ལས་སུས་ཀྱང་མ་བྱས་པར་འཁྲུངས་པའི་སྐུ་གཟུགས་འགྲོ་བའི་ལུས་བོང་དང་<milestone unit="page" n="9a" ed="My"></milestone>མཉམ་པ་སྟེ། སྐུ་གསུང་ཐུགས་ཀྱི་སྤྲུལ་པ་དེ་གསུམ་ནི་སུས་ཀྱང་མ་བྱས་པས་མི་འཇིག་པ། བྱིན་རླབས་ལས་རང་ཤར་བས་རྫུ་འཕྲུལ་དང་ཡོནཏན་དཔག་ཏུ་མེད་པ། གང་དང་ཕྲད་པ་འབྱུང་བ་རང་དེངས་སུ་གྲོལ་བར་བྱེད་པའི་འཕྲིན་ལས་<milestone unit="page" n="6" ed="Dg"></milestone>མངའ་བའོ། །</p><p>དེ་ཡང་ཐུགས་<milestone unit="page" n="22" ed="Ad"></milestone>ཀྱི་རྟེན་རྡོ་རྗེ་དེ་ནི་འགྲོ་བ་གང་དག་ནད་ཞི་བར་འདོད་པ་རྣམས་ཀྱི་ནད་མེད་པ་ནས། འདོད་པ་སྐོང་ཞིང་ཐར་པ་ལ་སྦྱོར་བའོ། །གསུང་གི་རྟེན་རང་བྱུང་གི་ཡི་གེ་དེ་དང་ཕྲད་པ་དེ་ནི། ཕྲད་པ་དང་སྒྲ་ཐོས་པ་ཙམ་གྱིས་གྲོལ་བའོ། །འདིའི་གླེགས་བམ་བྲིས་ནས་འཆང་བ་འང་འབད་པ་མེད་པར་གྲོལ་བའི་འཕྲིན་ལས་ཡོད་དོ། །སྐུ་དེ་ནི་གང་དང་ཕྲད་པའི་ལུས་འོད་གསལ་དུ་གྲོལ་བའི་འཕྲིན་ལས་བྱེད་པའོ། །འདི་དག་གང་ན་ཡོད་ཅེ་ན། སྐུ་གསུང་ཐུགས་ཀྱི་བསྟན་པའི་དུས་ཀྱིས་གནས་ཐ་དད་པ་ན་གནས་སོ། །</p><p>དེའང་ཚེ་ལོ་དཔག་མེད་ནས་སྟོང་ཐུབ་པའི་དུས་ཕན་ཆད་ལ་སྐུས་འདུལ་བའི་བསྟན་པ་སྟེ། ལོ་ལྔ་བརྒྱ་ལྔ་སྟོང་ཕྲག་གསུམ་ཡོད་དོ། །དེ་ནས་ཚེ་ལོ་བདུན་ཅུ་པའི་བར་དུ་གསུང་གིས་འདུལ་བའི་བསྟན་པ་སྟེ། ལོ་ལྔ་བརྒྱ་ལྔ་སྟོང་ཕྲག་གཅིག་གོ །དེ་ནས་ཚེ་ལོ་བཅུ་པའི་བར་དུ་ཐུགས་ཀྱིས་འདུལ་བའི་བསྟན་པ་སྟེ། ལོ་ལྔ་བརྒྱ་ལྔ་སྟོང་ཕྲག་གཅིག་གོ །ཚེ་ལོ་དེ་དག་གི་བར་དུ་ལོ་དེ་ཙམ་ཡོད་ཀྱི་དུས་མ་ཡིན་གྱི། བསྟན་པ་དེ་དག་གིས་འདུལ་བའི་ལོ་གྲངས་བཤད་པ་ཡིན་ནོ། །</p><p>དེའང་སྐུའི་བསྟན་པའི་དུས་ན་རྡོ་རྗེ་དེ་ནི་ཨུ་རྒྱན་གྱི་ཡུལ་རྒྱ་མཚོ་ལན་ཚྭའི་རོ་དང་ལྡན་པའི་གླིང་ན་ཡོད་དེ། སྐབས་སུ་འོད་དང་སྒྲ་དང་དགེ་སློང་རྫུ་འཕྲུལ་དང་ལྡན་པའི་སྤྲུལ་པ་གྲངས་མེད་པ་འབྱུང་བར་བྱེད་དོ། །ཡི་གེ་ནི་རྡོ་རྗེ་གདན་གྱི་དཔག་ཚད་ལྔ་བརྒྱའི་སྟེང་གི་ནམ་མཁའ་ལ་མཁའ་འགྲོ་མ་རྣམས་ཀྱིས་བཟུང་<milestone unit="page" n="23" ed="Ad"></milestone>ནས་གནས་སོ། །སྐུ་ནི་དེ་དང་ལྷན་ཅིག་བཞུགས་སོ། །</p><p>གསུང་གི་བསྟན་པའི་དུས་ན། རྡོ་རྗེ་ནི་རི་མ་ལ་ཡ་ལག་ན་རྡོ་རྗེའི་གནས་ན་གནོད་སྦྱིན་གྱི་རྒྱལ་པོ་རྣམས་ཀྱིས་ཕྱག་<milestone unit="page" n="9b" ed="My"></milestone>བྱེད་དོ། །ཡི་གེ་ནི་རྡོ་རྗེ་གདན་གྱི་སྟེང་གི་ནམ་མཁའ་ན་མཁའ་འགྲོ་མས་བཟུང་ནས་གནས་སོ། །སྐུ་ནི་ས་གཅིག་ཏུ་མ་ངེས་ཏེ་འཛམ་བུའི་གླིང་འཁོར་བར་འཕར་ཞིང༌ལྷ་དང་མིའི་འདུ་བ་ཁྱད་པར་ཅན་གྱི་མཆོད་པའི་ཞིང་བྱེད་ཅིང༌། <milestone unit="page" n="7" ed="Dg"></milestone>སྐབས་སུ་བསྟན་པ་ལ་གནོད་པ་བྱུང་བའི་ཚེ་སྐུ་ལས་འོད་དང་ཞལ་ནས་ཧཱུྃ་དང༌སྤྱན་ལས་མེ་བྱུང་བས་ཟློག་པར་བྱེད་དོ། །</p><p>ཐུགས་ཀྱི་བསྟན་པའི་དུས་ན་རྡོ་རྗེ་ནི་རྡོ་རྗེ་གདན་གྱི་ནམ་མཁའ་ལ་གནས་སོ། །ཡི་གེ་ནི་རབ་ཏུ་ཁྲོས་པ་དྲང་སྲོང་གི་ཕུག་ན་གནས་སོ། །སྐུ་ནི་སུམ་བཅུ་རྩ་གསུམ་པའི་ལྷ་རྣམས་ཀྱི་གཞལ་མེད་ཁང༌། ལག་ན་རྡོ་རྗེའི་ཁང་པ་བརྩེགས་པ་ཞེས་བྱ་བའི་ཡང་ཐོག་ན་གནས་སོ། །དེ་ལྟ་བུའི་སྤྲུལ་པ་གསུམ་གནས་པས་འཛམ་བུའི་གླིང་གཞན་ལས་ཆེས་འཕགས་སོ། །</p></div><div n="3"><head><num>2.1.3.2</num> གནས་རིས་བཅུ་གཉིས་སུ་སྤྲུལ་སྐུ་བཅུ་གཉིས་བྱོན་པའི་ཚུལ།</head><p><rs type="sabcad">གནས་རིས་བཅུ་གཉིས་སུ་སྤྲུལ་སྐུ་བཅུ་གཉིས་བྱོན་པའི་ཚུལ་ནི། རྡོ་རྗེ་འཆང་ཉིད་ལོངས་སྐུ་ལས་སྤྲུལ་པའི་སྐུར་འགྲོ་བ་རྣམས་ཀྱི་ཕུང་པོ་ལྔ་དག་པར་བྱ་བའི་ཕྱིར་ཕུན་སུམ་ཚོགས་པ་ལྔའི་རང་བཞིན་ལན་བཅུ་གཉིས་སུ་སྣང་བར་མཛད་པའི། </rs></p><div n="4"><head><num>2.1.3.2.1</num> སྒྲ་ཐལ་འགྱུར་གྱི་རྒྱུད།</head><p><rs type="sabcad">དང་པོ། </rs>ཡུལ་དགའ་ལྡན་རྩེགས་པར། གནས་ཕུན་སུམ་ཚོགས་པ་མེ་ཏོག་<app><lem wit="">པད་མའི་</lem><rdg wit="Nd">པདྨའི་</rdg></app>ལྟེ་བ་ལ། སྟོན་པ་ཕུན་གསུམ་ཚོགས་པ་ཁྱེའུ་སྣང་བ་དམ་པ་<milestone unit="page" n="24" ed="Ad"></milestone>བསམ་གྱིས་མི་ཁྱབ་པ་ཉིད་བྱོན་ཏེ། བསྐལ་པ་བཟང་པོ་འདི་སངས་རྒྱས་སྟོང་དང་སེམས་དཔའ་གཉིས་ཀྱིས་འདུལ་བའི་མཚོན་བྱེད་དུ་འོད་ཀྱི་སྣང་བའི་སངས་རྒྱས་སྟོང་དང་རྩ་གཉིས་ཀྱིས་བསྐོར་བའི་འཁོར་ཕུན་གསུམ་ཚོགས་པ་ལ། བསྟན་པ་ཀུན་གྱི་རྩ་བ་<title level="m" type="external">སྒྲ་ཐལ་འགྱུར་གྱི་རྒྱུད</title>། ཚེ་ལོ་དཔག་མེད་ཀྱི་དུས་སུ་གསུངས་ཏེ། ལྷའི་བུ་དགའ་བྱེད་དབང་ཕྱུག་དང༌། ཉི་མ་རབ་ཏུ་སྣང་བྱེད་གཉིས་ཀྱིས་སྡུད་པ་པོ་མཛད་དོ། །</p></div><div n="4"><head><num>2.1.3.2.2</num> སྐུ་གསུང་ཐུགས་ཡོན་ཏན་འཕྲིན་ལས་ཀྱི་རྒྱུད་ལྔ།</head><p><rs type="sabcad">གཉིས་པ། </rs>གནས་ཕུན་གསུམ་ཚོགས་པ་འཇིག་རྟེན་མི་མཇེད་དུ། སྟོན་པ་ཁྱེའུ་འོད་མི་འཁྲུགས་པ་ཉིད་འོད་ལྔའི་སྒོ་ང་ལས་འཁྲུངས་ཏེ། འཁོར་མཁའ་འགྲོ་མ་འབུམ་ཕྲག་གཉིས་ལ། ཆོས་ཕུན་གསུམ་ཚོགས་<milestone unit="page" n="10a" ed="My"></milestone>པ་<title level="m" type="external">སྐུ་གསུང་ཐུགས་ཡོན་ཏན་འཕྲིན་ལས་ཀྱི་རྒྱུད་ལྔ</title>། ཚེ་ལོ་བྱེ་བ་གཅིག་ཐུབ་པའི་དུས་སུ་གསུངས་སོ། །</p></div><div n="4"><head><num>2.1.3.2.3</num> རྨ་བྱ་མཇིང་བསྣོལ།</head><p><rs type="sabcad">གསུམ་པ་ནི། </rs>གནས་ཕུན་གསུམ་ཚོགས་པ་དྲོད་གཤེར་འདུས་པ་འོད་ཀྱིས་སྤུངས་པར། སྟོན་པ་ཕུན་གསུམ་<milestone unit="page" n="8" ed="Dg"></milestone>ཚོགས་པ་འཇིགས་པ་སྐྱོབ་པའི་ཡིད་ཅེས་བྱ་བ། འཁོར་བྱང་ཆུབ་སེམས་དཔའ་འབུམ་ཕྲག་དྲུག་ལ། ཆོས་ཕུན་གསུམ་ཚོགས་པ་འཁོར་བ་དོང་སྤྲུགས། <title level="m" type="external">རྨ་བྱ་<app><lem wit="">འཇིང་</lem><rdg wit="Nd">མཇིང་</rdg></app></title><title level="m" type="external">བསྣོལ</title>། འབྱུང་བཞི་ཟད་པའི་རྒྱུད་རྣམས། ཚེ་ལོ་འབུམ་པའི་དུས་སུ་གསུངས་སོ། །</p></div><div n="4"><head><num>2.1.3.2.4</num> སེམས་སྡེ་རྩ་བའི་རྒྱུད་ལྔ། ཡན་ལག་གི་རྒྱུད་དྲུག་སྟེ་བཅུ་གཅིག</head><p><rs type="sabcad">བཞི་པ་ནི། </rs>གནས་ཕུན་གསུམ་ཚོགས་པ་ཆགས་འབྱུང་མངལ་དུ་སྣང་བར། སྟོན་པ་གཞོན་ནུ་རོལ་པ་རྣམ་པར་བརྩེ་བས། འཁོར་གནོད་སྦྱིན་དང་བྲག་སྲིན་སྟོང་ཕྲག་གཅིག་ལ། ཆོས་<title level="m" type="external">སེམས་སྡེ་</title><milestone unit="page" n="25" ed="Ad"></milestone><title level="m" type="external">རྩ་བའི་རྒྱུད་ལྔ</title>། <title level="m" type="external">ཡན་ལག་གི་རྒྱུད་དྲུག་</title>སྟེ་བཅུ་གཅིག<app><lem wit="">།</lem><rdg wit="Nd"/></app> ཚེ་ལོ་བརྒྱད་ཁྲི་པའི་དུས་སུ་གསུངས་སོ། །</p></div><div n="4"><head><num>2.1.3.2.5</num> ཕ་རོལ་ཏུ་ཕྱིན་པ་དྲུག</head><p><rs type="sabcad">ལྔ་པ་ནི། </rs>གནས་ཕུན་གསུམ་ཚོགས་པ་འཚོ་བྱེད་གཞོན་ནུའི་ལྡུམ་རར། སྟོན་པ་དྲུག་པ་རྡོ་རྗེ་འཆང་གིས། འཁོར་སངས་རྒྱས་རབས་བདུན་དུ་སྣང་བ་རང་བཀོད་ནས། ཆོས་ཕ་རོལ་ཏུ་ཕྱིན་པ་དྲུག <app><lem wit="">།</lem><rdg wit="Nd"/></app>ཚེ་ལོ་བདུན་ཁྲི་པའི་དུས་སུ་གསུངས་སོ། །</p></div><div n="4"><head><num>2.1.3.2.6</num> རིག་པ་རང་ཤར་ཆེན་པོའི་རྒྱུད་ལ་སོགས་པ་མངོན་སུམ་འོད་གསལ་གྱི་རྒྱུད་རྣམས།</head><p><rs type="sabcad">དྲུག་པ་ནི། </rs>གནས་ཕུན་གསུམ་ཚོགས་པ་རི་རབ་ཀྱི་བྱང་ཕྱོགས་དུར་ཁྲོད་མེ་རི་འབར་བར། སྟོན་པ་ཕུན་གསུམ་ཚོགས་པ་གཞོན་ནུ་དཔའ་བོ་སྟོབས་ལྡན་ཆེན་པོས། འཁོར་ཕུན་གསུམ་ཚོགས་པ་བྱང་ཆུབ་སེམས་དཔའ་སྤྲིན་གྱི་ཤུགས་ཅན་བདུན་དང༌། མཁའ་འགྲོ་མ་དང༌། ལྷ་དང་ཀླུ་ལ་སོགས་པ་དཔག་ཏུ་མེད་པ་ལ། ཆོས་ཕུན་གསུམ་ཚོགས་པ་<title level="m" type="external">རིག་པ་རང་ཤར་ཆེན་པོའི་རྒྱུད་</title>ལ་སོགས་པ་<title level="m" type="external">མངོན་སུམ་འོད་གསལ་གྱི་རྒྱུད་</title>རྣམས་དང༌། གཞན་ཡང་དཔག་ཏུ་མེད་པ་རྣམས། ཚེ་ལོ་དྲུག་ཁྲི་པའི་དུས་ན་གསུངས་སོ། །</p></div><div n="4"><head><num>2.1.3.2.7</num> ཆོས་རགས་པ་འདུལ་བའི་རྒྱུད་བཅུ་ལ་སོགས་པ།</head><p><rs type="sabcad">བདུན་པ་ནི། </rs>གནས་ཕུན་གསུམ་ཚོགས་པ་སྲིན་པོའི་ཡུལ་རུ་ལུའི་སྒྲ་དང་ལྡན་པའི་ཕུག་ཏུ། སྟོན་པ་དྲང་སྲོང་ཁྲོས་པའི་རྒྱལ་པོས། འཁོར་སྲིན་པོ་བྱེ་བ་གཅིག་ལ། <title level="m" type="external">ཆོས་རགས་པ་འདུལ་བའི་རྒྱུད་བཅུ་</title>ལ་སོགས་པ། ཚེ་ལོ་ཁྲི་<milestone unit="page" n="10b" ed="My"></milestone>པའི་དུས་སུ་གསུངས་སོ། །</p></div><div n="4"><head><num>2.1.3.2.8</num> འདུལ་བ་ཁྲི་ཕྲག་དཔག་ཏུ་མེད་པ།</head><p><rs type="sabcad">བརྒྱད་པ་ནི། </rs>གནས་ཕུན་སུམ་ཚོགས་པ་བྱ་རྒོད་སྤུངས་པར། སྟོན་པ་གསེར་འོད་དམ་པས། འཁོར་འཕགས་པ་ཉན་ཐོས་གྲངས་མེད་པ་ལ། <milestone unit="page" n="26" ed="Ad"></milestone>ཆོས་འདུལ་བ་ཁྲི་<milestone unit="page" n="9" ed="Dg"></milestone>ཕྲག་དཔག་ཏུ་མེད་པ། ཚེ་ལོ་ལྔ་སྟོང་པའི་དུས་སུ་གསུངས་སོ། །</p></div><div n="4"><head><num>2.1.3.2.9</num> འཕྲ་རྒྱུད་བདུན་པ་ལ་སོགས་པ།</head><p><rs type="sabcad">དགུ་པ་ནི། </rs>གནས་ཕུན་གསུམ་ཚོགས་པ་སོག་པོ་གཡུའི་སྨིན་མ་ཅན་གྱི་ཡུལ། བྱང་ཆུབ་ཀྱི་ཤིང་དྲུང་དུ། སྟོན་པ་བརྩེ་བས་རོལ་པའི་བློ་གྲོས་ཀྱིས། འཁོར་བྱང་ཆུབ་སེམས་དཔའ་དཔག་ཏུ་མེད་པ་ལ། <title level="m" type="external">ཆོས་འཕྲ་རྒྱུད་བདུན་པ་</title>ལ་སོགས་པ། ཚེ་ལོ་སྟོང་གི་དུས་སུ་གསུངས་སོ། །</p></div><div n="4"><head><num>2.1.3.2.10</num> ཆོས་མདོ་སྡེ་དང༌། ཀྲཱི་ཡ་དང༌། ལུང་ཨ་ནུ་ལ་སོགས་པ་ཁྲི་ཕྲག་བརྒྱད།</head><p><rs type="sabcad">བཅུ་པ་ནི། </rs>གནས་ཕུན་སུམ་ཚོགས་པ་བྱ་རྒོད་སྤུངས་པར། སྟོན་པ་འོད་བསྲུངས་<app><lem wit="">སྒྲེས་</lem><rdg wit="Nd">བགྲེས་</rdg></app>པོས། འཁོར་ཚེ་དང་ལྡན་པ་སྐར་མ་འོད་བཟངས་ལ་སོགས་པ་བདུན་ལ། ཆོས་མདོ་སྡེ་དང༌། ཀྲི་ཡ་དང༌། ལུང་ཨ་ནུ་ལ་སོགས་པ་ཁྲི་ཕྲག་བརྒྱད། ཚེ་ལོ་ལྔ་བརྒྱ་པའི་དུས་སུ་གསུངས་སོ། །</p></div><div n="4"><head><num>2.1.3.2.11</num> ངེས་པ་དོན་གྱི་ཐེག་པ་འབའ་ཞིག</head><p><rs type="sabcad">བཅུ་གཅིག་པ་ནི། </rs>གནས་ཕུན་གསུམ་ཚོགས་པ་རྡོ་རྗེ་གདན་དུ། སྟོན་པ་མངོན་རྫོགས་རྒྱལ་པོས། འཁོར་རིགས་གསུམ་མགོན་པོ་ལ། ཆོས་ངེས་པ་དོན་གྱི་ཐེག་པ་འབའ་ཞིག <app><lem wit="">།</lem><rdg wit="Nd"/></app>ཚེ་ལོ་སུམ་བརྒྱ་པའི་དུས་སུ་གསུངས་སོ། །</p></div><div n="4"><head><num>2.1.3.2.12</num> སྡེ་སྣོད་གསུམ་ལ་སོགས་པ།</head><p><rs type="sabcad">བཅུ་གཉིས་པ་ནི། </rs>གནས་ཕུན་གསུམ་ཚོགས་པ་<app><lem wit="">བ་ར་ཎ་སེ་</lem><rdg wit="Nd">ཝ་ར་ཎ་སི་</rdg></app>ལ་སོགས་པར། སྟོན་པ་ཕུན་གསུམ་ཚོགས་པ་ཤཱཀྱ་ཐུབ་པས། ཆོས་ཕུན་གསུམ་ཚོགས་པ་སྡེ་སྣོད་གསུམ་ལ་སོགས་པ། འཁོར་ཕུན་གསུམ་ཚོགས་པ་ཉན་ཐོས་དང༌། བྱང་ཆུབ་སེམས་དཔའ་དང༌། ལྷ་དང་ཀླུ་ལ་སོགས་པ་ལ། དུས་ཕུན་གསུམ་ཚོགས་པ་ཚེ་ལོ་བརྒྱ་པའི་དུས་སུ་གསུངས་སོ། །</p><p>དེ་དག་ཀྱང་<note type="footnote"> Concluding discussion</note><title level="m" type="external">རིག་པ་རང་ཤར་ཆེན་པོའི་རྒྱུད་</title>ལས། <milestone unit="page" n="27" ed="Ad"/></p><quote><lg><l>ཐོག་མ་མེད་པའི་དུས་ཀྱི་ཚེ། །</l><l>ང་ཡི་ནོར་བུ་རིན་ཆེན་སྟོར། །</l><l>ནོར་བུ་སྟོར་བའི་རང་བཞིན་གྱིས། །</l><l>མུན་སྣང་གཉིས་ཀྱི་<app><lem wit="">འཚམས་</lem><rdg wit="Nd">མཚམས་</rdg></app>ནས་འོངས། །</l></lg><lg><l>རྐྱེན་བཞི་དམིགས་པ་མ་དག་པས། །</l><l>དགའ་ལྡན་རྩེགས་པའི་ཡུལ་དུ་འོངས། །</l><l>རྟེན་ནི་པདྨ་དག་པ་ཡིན། །</l><l>གསང་སྔགས་རྒྱུད་ཆེན་བསྟན་པ་བཙུགས། །</l></lg><lg><l>ཉེ་བའི་<milestone unit="page" n="11a" ed="My"></milestone>འཁོར་ནི་མི་འཁྲུགས་པའོ། །</l><l>རྒྱུད་ཀྱི་རྒྱལ་པོ་ཐལ་འགྱུར་བཤད། །</l></lg></quote><p>ཅེས་པ་ལ་སོགས་པ་<milestone unit="page" n="0" ed="Dg"></milestone>དང༌། <title level="m" type="external">ཨ་ཏི་བཀོད་པ་ཆེན་པོ་</title>ལས་གསུངས་པ་<title level="m" type="external">གཡུ་ཡིག་ཅན་</title>དུ་དྲངས་པ་ལས་ཀྱང་རྒྱ་ཆེར་འབྱུང་ངོ༌། །</p></div></div><div n="3"><head><num>2.1.3.3</num> འདི་དག་གིའང་སྐུ་གསུང་ཐུགས་མི་བཟད་པ་རྒྱན་གྱི་འཁོར་ལོའི་མཛད་པ་སུམ་ཅུ་རྩ་དྲུག</head><p><rs type="sabcad">འདི་དག་གི་འང་སྐུ་གསུང་ཐུགས་མི་ཟད་པ་རྒྱན་གྱི་འཁོར་ལོའི་མཛད་པ་སུམ་བཅུ་རྩ་དྲུག་ལས། </rs></p><div n="4"><head><num>2.1.3.3.1</num> སྐུ།</head><div n="5"><head><num>2.1.3.3.1.1</num> སྐུའི་ཕྱིའི་མཛད་པ་བཞི།</head><p><rs type="sabcad">སྐུའི་ཕྱིའི་མཛད་པ་བཞི་ནི། </rs>སྡུག་བསྔལ་གྱི་ཆུ་བོ་བཞི་སྤོང་བ་ལ་དགོངས་ནས། བལྟམས་པ་དང༌། འཕོང་དང༌སྒྱུ་རྩལ་འགྲན་པ་དང༌། མངོན་པར་བྱུང་བ་དང༌། བསོད་སྙོམས་ལ་སྤྱོད་པ་རྣམས་སོ། །</p></div><div n="5"><head><num>2.1.3.3.1.2</num> ནང་གི་བཞི།</head><p><rs type="sabcad">ནང་གི་བཞི་ནི། </rs>འཁོར་དང་ལོངས་སྤྱོད་སྤང་བ་ལ་དགོངས་ནས། རྟ་མཆོག་དང༌ཤིང་རྟ་དོར་བ་དང༌། སྙིང་པོ་བྱང་ཆུབ་ཏུ་འགྲོ་བ་དང༌། འོད་ཟེར་བཀྱེ་བ་དང༌། མཚོན་ཆའི་ཆར་པ་མེ་ཏོག་ཏུ་སྒྱུར་བ་རྣམས་སོ། །</p></div><div n="5"><head><num>2.1.3.3.1.3</num> གསང་བའི་བཞི།</head><p><rs type="sabcad">གསང་བའི་བཞི་ནི། </rs>བསྟན་པའི་ཐ་མ་ཏིང་ངེ་འཛིན་གྱིས་འདུལ་བ་ལ་དགོངས་ནས། དཀའ་ཐུབ་མཛད་པ་དང༌། རི་བོ་གསེར་ལྡན་ཏུ་ཏིང་ངེ་འཛིན་གྱི་སྒྲ་འབུམ་ཕྲག་ཉི་ཤུ་སྐད་ཅིག་ལ་མངོན་དུ་མཛད་པ་དང༌། རིན་པོ་ཆེ་ཟ་མ་ཏོག་གི་<milestone unit="page" n="28" ed="Ad"></milestone>ཏིང་ངེ་འཛིན་ལ་རྟག་ཏུ་བཞུགས་པ་དང༌། རྡོ་རྗེ་ལྟ་བུའི་ཏིང་ངེ་འཛིན་གྱིས་བྱང་ཆུབ་པ་རྣམས་སོ། །</p></div></div><div n="4"><head><num>2.1.3.3.2</num> གསུང་།</head><div n="5"><head><num>2.1.3.3.2.1</num> གསུང་གི་ཕྱིའི་མཛད་པ་བཞི།</head><p><rs type="sabcad">གསུང་གི་ཕྱིའི་མཛད་པ་བཞི་ནི། </rs>མདོའི་སྡེ། དབྱངས་སུ་བསྙད་པ། ལུང་བསྟན་པ། ཚིགས་སུ་བཅད་པའི་སྡེ་བཞིའོ། །</p></div><div n="5"><head><num>2.1.3.3.2.2</num> ནང་གི་བཞི།</head><p><rs type="sabcad">ནང་གི་བཞི་ནི། </rs>ཤིན་ཏུ་རྒྱས་པ། སྐྱེས་པ་རབས། གླེང་གཞི་བརྗོད་པ། དེ་ལྟར་བྱུང་བ་བཞིའོ། །</p></div><div n="5"><head><num>2.1.3.3.2.3</num> གསང་བའི་བཞི།</head><p><rs type="sabcad">གསང་བའི་བཞི་ནི། </rs>ཆེད་དུ་བརྗོད་པ། རྟོགས་པ་བརྗོད་པ། གཏན་ལ་ཕབ་པར་བསྟན་པ། རྨད་དུ་བྱུང་བའི་སྡེ་རྣམས་སོ། །</p></div></div><div n="4"><head><num>2.1.3.3.3</num> ཐུགས།</head><div n="5"><head><num>2.1.3.3.3.1</num> ཐུགས་ཀྱི་ཕྱིའི་མཛད་པ་བཞི།</head><p><rs type="sabcad">ཐུགས་ཀྱི་ཕྱིའི་མཛད་པ་བཞི་ནི། </rs>དཔའ་བར་འགྲོ་བ། རིན་པོ་ཆེའི་ཏོག<app><lem wit="">།</lem><rdg wit="Nd"/></app> རྣམ་པར་རོལ་པ། ཟ་མ་ཏོག་གི་ཏིང་ངེ་འཛིན་ནོ། །</p></div><div n="5"><head><num>2.1.3.3.3.2</num> ནང་གི་བཞི།</head><p><rs type="sabcad">ནང་གི་བཞི་ནི། </rs>ཡུལ་ཀུན་ལ་འཇུག་པ། མངོན་པར་སྣང་བ། གཙུག་གི་ནོར་བུ། རྒྱལ་མཚན་རྩེ་མོ་ཡོངས་སུ་བཀོད་པའི་ཏིང་ངེ་འཛིན་ནོ། །</p></div><div n="5"><head><num>2.1.3.3.3.3</num> གསང་བའི་བཞི།</head><p><rs type="sabcad">གསང་བའི་བཞི་ནི། </rs>འགྱུ་བ་དག་པ། ཟབ་མོ་སྣང་བ། རིན་ཆེན་སྒྲོན་མེ། <milestone unit="page" n="11b" ed="My"></milestone>མཆོག་ཏུ་ལེགས་པའི་ཏིང་ངེ་འཛིན་ནོ། །</p><p>དེ་ལྟར་<note type="footnote"> Concluding discussion</note><milestone unit="page" n="1" ed="Dg"></milestone>སྤྲུལ་པའི་སྐུ་དང༌། ལོངས་སྤྱོད་རྫོགས་པ་དང༌། ཆོས་ཀྱི་སྐུ་རྣམས་ལ་བསྡོམས་པས་མཛད་པ་བརྒྱ་རྩ་བརྒྱད་དུ་སྣང་བ་ནི། རྡོ་རྗེ་འཆང་ཡོན་ཏན་རྫོགས་པའི་བདག་ཉིད་གཅིག་གི་མཛད་པ་ཞེས་བྱའོ། །འདི་དག་ནི་རྒྱལ་བ་དགོངས་པས་བརྒྱུད་པའི་རིམ་པ་ཞེས་བྱ་སྟེ། རྡོ་རྗེ་འཆང་གཅིག་དུས་ཐ་དད་པར་བྱོན་པ་ཙམ་ལས། དགོངས་པའམ་རྒྱུད་གཅིག་གི་བསྡུས་པ་ཞེས་བྱའོ། །</p><p>དེ་བཞིན་དུ་སླད་ཀྱིས་འབྱོན་<milestone unit="page" n="29" ed="Ad"></milestone>པའི་བསྐལ་བཟངས་ཀྱི་འདྲེན་པ་རྣམས་རྣམ་འཕྲུལ་ཐ་དད་ཀྱང་ངོ་བོ་རྡོ་རྗེ་འཆང་འདི་ཁོ་ནའི་རང་བཞིན་དུ་གཅིག་པ་ཡིན་ནོ། །ཞར་ལ་རིགས་འཛིན་བརྡས་བརྒྱུད་པ་དང༌། གང་ཟག་སྙན་<app><lem wit="">ཁུངས་སུ་</lem><rdg wit="Nd">ཁུང་དུ་</rdg></app>བརྒྱུད་པའི་རིམ་པ་ནི། སོ་སོའི་ཡི་གེ་དང་ལོ་རྒྱུས་ཆེན་མོ་ཉིད་དུ་རྟོགས་པར་བྱའོ། །དེ་དག་གིས་སྟོན་པ་དང་བསྟན་པའི་བབས་ལུགས་ལེགས་པར་བཤད་པའོ།། །།</p></div></div></div></div><div n="2"><head><num>2.1.4</num> ལེའུ་རེ་རེའི་མཇུག་གི་སྨོན་ལམ།<app><lem wit=""/><rdg wit="Nd">རིམ་ཁང་གི་མཇུག་བྱང་།</rdg></app></head><p><title level="m" lang="tib" type="internal">ཐེག་པའི་མཆོག་རིན་པོ་ཆེའི་མཛོད་</title>ལས། <title level="a" n="chapter" type="internal">བྱུང་ཚུལ་གཏན་ལ་དབབ་པ་སྟེ། རིམ་ཁང་དང་པོ</title>འོ།།  །།</p></div></div></body></text>
</TEI.2>
